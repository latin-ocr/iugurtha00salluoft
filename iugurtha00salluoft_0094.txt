54 C. SALL USTJ CRISPJ

10 oppidani, qui se locorum asperitate munitos crediderant,
magna atque insolita re perculsi, nihilo segnius bellum
76 parare: idem nostri facere. sed rex nihil iam infectum
Metello credens, quippe qui omnia, arma, tela, locos,
tempora, denique naturam ipsam ceteris imperitantem
industria uicerat, cum liberis et magna parte pecuniae ex
oppido noctu profugit, neque postea in ullo loco amplius
uno die aut una nocte moratus simulabat sese negoti gratia
properare. ceterum proditionem timebat, quem uitare
posse celeritate putabat ε nam talia consilia per otium et ex
zopportunitate capi. at Metellus, ubi oppidanos proelio
intentos, simul oppidum et operibus et loco munitum uidet,
3 uallo fossaque moenia circumuenit. deinde locis ex copia
maxume idoneis uineas agere, aggerem iacere et super
aggerem inpositis turribus opus et administros tutari.
4 contra haec oppidani festinare, parare: prorsus ab utrisque
5nihil relicum fieri. denique Romani, multo ante labore
proeliisque fatigati, post dies quadraginta quam eo uentum
erat oppido modo potiti: praeda omnis ab perfugis con-
6rupta. ei postquam murum arietibus feriri resque suas
adflictas uident, aurum atque argentum et alia quae prima
ducuntur domum regiam conportant. ibi uino et epulis
onerati illaque et domum et semet igni conrumpunt, et,
quas uicti ab hostibus poenas metuerant, eas ipsi uolentes
pependere.

77 Sed pariter cum capta Thala legati ex oppido Lepti ad
Metellum uenerant orantes uti praesidium praefectumque
eo mitteret: Hamilcarem quendam hominem nobilem
factiosum nouis rebus studere, aduorsum quem neque
imperia magistratuum neque leges ualerent. ni id festi-
naret, in summo periculo suam salutem, illoru'm socios*

2 fore. nam ‘Leptitani iam inde a principio belli Iugurthini
ad Bestiam consulem et postea Romam miserant amicitiam

