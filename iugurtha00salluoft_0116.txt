76 C. SALL HSTJ ClelSstl

quae sibi duobus proeliis uenerant seu admonitus ab aliis
amicis quos inconruptos Iugurtha reliquerat, ex omni copia
necessariorum quinque delegit, quorum et fides cognita et
3 ingenia ualidissuma erant. eos ad Marium, ac deinde, si
placeat, Romam legatos ire iubet: agundarum rerum et
quocumque modo belli conponundi licentiam ipsis permittit.
4 illi mature ad hiberna Romanorum proficiscuntur, deinde in
itinere a Gaetulis latronibus circumuenti spoliatique, pauidi
sine decore ad Sullam perfugiunt, quem consul in expedi-
5 tionem proficiscens pro praetore reliquerat. eos ille non
pro uanis hostibus, uti meriti erant, sed adcurate ac liberaliter
habuit. qua re barbari et famam Romanorum auaritiae
falsam et Sullam ob munificentiam in sese amicum rati.
6 nam etiam tum largitio multis ignota erat: munificus nemo
putabatur nisi pariter uolens, dona omnia in benignitate
7 habebantur. igitur quaestori mandata Bocchi patefaciunt,
simul ab eo petunt uti fautor consultorque sibi adsit, copias,
fidem, magnitudinem regis sui et alia, quae aut utilia aut
beniuolentiae esse credebant, oratione extollunt. dein,
Sulla omnia pollicito, docti, quo modo apud Marium,
item apud senatum uerba facerent, circiter dies quadra-
ginta ibidem opperiuntur.

104 Marius postquam confecto quo intenderat negotio Cirtam
rediit et de aduentu legatorum certior factus est, illosque et
Sullam [ab Tucca] uenire iubet, item L. Bellienum praetorem
Utica, praeterea omnis undique senatorii ordinis, quibuscum

2 mandata Bocchi cognoscit. in quis, legatis potestas Romam
eundi fieret ab consule, interea indutiae postulabantur.
ea Sullae et plerisque placuere3 pauci ferocius decernunt,
scilicet ignari rerum humanarum, quae fluxae et mobiles

3 semper in aduorsa mutantur. ceterum Mauri, impetratis
omnibus rebus, tres Romam profecti cum Cn. Octauio
Rusone, qui quaestor stipendium in Africam portauerat,

