DE BELLO IUGURTHJNO 61

clariores sese putant. quod contra est. nam quanto 22
uita illorum praeclarior, tanto horum socordia flagitiosior.
et profecto ita se res habet: maiorum gloria posteris quasi 2 3
lumen est, neque bona neque mala eorum in occulto patitur.
huiusce rei ego inopiam fateor, Quirites, uerum, id quod 24
multo praeclarius est, meamet facta mihi dicere licet. nunc 25
uidete quarn iniqui sint. quod ex aliena uirtute sibi adro-
gant, id mihi ex mea non concedunt, scilicet quia imagines
non habeo et quia mihi noua nobilitas est, quam certe
peperisse melius est quam acceptam conrupisse. equidem 26
ego non ignom, si iarn mihi respondere uelint, abunde illis
facundam et conpositam orationem fore. sed in uostro
maxumo benificio cum omnibus locis me uosque maledictis
lacerent, non placuit reticere, nequis modestiam in con-
scientiam duceret. nam me quidem ex animi mei sententia 27
nulla oratio laedere potest. quippe uera necesse est bene
praedicent, falsa uita moresque mei superant. sed quoniam 28
uostra consilia accusantur, qui mihi summum honorem et
maxumum negotium inposuistis, etiam atque etiam reputate,
num eorum paenitendum sit. non possum fidei causa 29
imagines neque triumphos aut consulatus maiorum meorum
ostentare, at, si res postulet, hastas, uexillum, phaleras, alia
militaria dona, praeterea cicatrices aduorso corpore. hae 30
sunt meae imagines, haec nobilitas, non hereditate relicta,
ut illa illis, sed quae ego meis plurumis laboribus et
periculis quaesiui. non sunt conposita uerba mea: parui 31
id facio. ipsa se uirtus satis ostendit: illis artificio opus
est, ut turpia facta oratione tegant. neque litteras Graecas 32
didici: parum placebat eas discere, quippe quae ad uirtutem
doctoribus nihil profuerant. at illa multo optuma rei pub- 33
licae doctus sum, hostem ferire, praesidium agitare, nihil
metuere nisi turpem famam, hiemem et aestatem iuxta pati,
humi requiescere, eodem tempore inopiam et laborem

