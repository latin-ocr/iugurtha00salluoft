DE BELLO IUGURTHJNO 13

senatu petere, ne se alium putarent ac Numantiae cognitus
esset, neu uerba inimici ante facta sua ponerent. deinde 2
utrique curia egrediuntur. senatus statim consulitur.
fautores legatorum, praeterea senatus magna pars gratia
deprauata Adherbalis dicta contemnere, Iugurthae uirtutem
extollere laudibus: gratia, uoce, denique omnibus modis pro
alieno scelere ct flagitio sua quasi pro gloria nitebantur.
at contra pauci, quibus bonum et aequom diuitiis carius 3
erat, subueniundum Adherbali et Hiempsalis mortem seuere
uindicandam censebant, sed ex omnibus maxume Aemilius 4
Scaurus, homo nobilis, inpiger, factiosus, auidus potentiae,
honoris, diuitiarum, ceterum uitia sua callide occultans.
is postquam uidet regis largitionem famosam inpudentemÎ‡ 5
que, ueritus, quod in tali re solet, ne polluta licentia
inuidiam adcenderet, animum a consueta lubidine continuit.
uicit tamen in senatu pars illa, quae uero pretium aut 16
gratiam anteferebat. decretum fit uti decem legati regnum, 2
quod Micipsa optinuerat, inter Iugurtham et Adherbalem
diuiderent. cuius legationis princeps fuit L. Opimius, homo
clarus et turn in senatu potens, quia consul C. Graccho et
M. Fuluio Flacco interfectis acerrume uictoriam nobilitatis
in plebem exercuerat. eum Iugurtha tametsi Romae z'n 3
inimicis habuerat, tamen adcuratissume recepit, dando et
pollicendo multa perfecit, uti fama, fide, postremo omnibus
suis rebus commodum regis anteferret. reliquos legatos 4
eadem uia aggressus plerosque capit: paucis carior fides
quam pecunia fuit. in diuisione, quae pars Numidiae 5
Mauretaniam attingit, agro uirisque opulentior, Iugurthae
traditur, illam alteram specie quam usu potiorem, quae
portuosior et aedificiis magis exornata erat, Adherbal
possedit.

Res postulare uidetur'Africae situm paucis exponere 17
et eas gentiS, quibuscum nobis bellum aut amicitia fuit,

