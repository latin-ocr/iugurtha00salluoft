DE BELLO IUGURTHJNO 67

locupletes, ad caelum ferre, Numidae magis quam mortalem
timere, postremo omnes, socii atque hostes, credere illi aut
mentem diuinam esse aut deorum nutu cuncta portendi.
sed consul, ubi ea res bene euenit, ad alia oppida pergit, 3
pauca repugnantibus Numidis capit, plura deserta propter
Capsensium miserias igni conrumpit: luctu atque caede
onmia conplentur. denique multis locis potitus, ac pleris- 4
que exercitu incruento, aliam rem aggreditur, non eadem
asperitate qua Capsensium, ceterum haud secus difficilem.
Namque haud longe a flumine Muluccha, quod Iugur-5
thae Bocchique regnum diiungebat, erat inter ceteram
planitiem mons saxeus, mediocri castello satis patens, in
inmensum editus uno perangusto aditu relicto: nam omnis
natura uelut opere atque consulto praeceps. quem locum 6
Marius, quod ibi regis thesauri erant, summa ui capere
intendit. sed ea res forte quam consilio melius gesta.
narn castello uirorum atque armorum satis et magna uis7
frumenti et fons aquae, aggeribus turribusque et altis
machinationibus locus inportunuS‚ iter castellanorum angus-
tum admodum, utrimque praecisum ε ea uineae curn ingenti 8
periculo frustra agebantur. nam cum eae paulo processe-
rant, igni aut lapidibus conrumpebantur, milites neque pro 9
opere consistere propter iniquitatem loci neque inter uineas
sine periculo administrare: optumus quisque cadere aut·
sauciari, ceteris metus augeri. at Marius, multis diebus et 93
laboribus consumptis, anxius trahere curn animo suo
omitteretne inceptum, quoniam frustra erat, an fortunam
opperiretur, qua saepe prospere usus fuerat. quae cum 2
multos dies noctisque aestuans agitaret, forte quidam Ligus
ex cohortibus auxiliariis miles gregarius castris aquatum
egressus haud procul ab latere castelli, quod auorsum
proeliantibus erat, animum aduortit inter saxa repentis
cocleas, quarum curn unam atque alteram, dein plures

5—-2

