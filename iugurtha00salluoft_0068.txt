28 C. SALL USTJ ClesSl’]

quam animum aduortit supra gratiam atque pecuniam suam
9 inuidiam sacti esse. igitur quamquam in priore actione ex
amicis quinquaginta uades dederat, regno magis quam
uadibus consulens clam in Numidiam Bomilcarem dimittit,
ueritus ne reliquos popularis metus inuaderet parendi sibi, si
de illo supplicium sumptum foret. et ipse paucis diebus

10 eodem profectus est, iussus a senatu Italia decedere. sed
postquam Roma egressus est, fertur saepe eo tacitus respi-
ciens postremo dixisse: ‘urbem uenalem et mature peritu-
ram, si emptorem inueneritl'

36 Interim Albinus renouato bello commeatum, stipendium,
aliaque, quae militibus usui forent, maturat in Africam
portare, ac statim ipse profectus, uti ante comitia, quod
tempus haud longe aberat, armis aut deditione aut quouis

2 modo bellum conficeret. at contra Iugurtha trahere onmia
et alias, deinde alias morae causas facere, polliceri dedi-
tionem ac deinde metum simulare, cedere instanti et paulo
post, ne sui diffiderent, instare: ita belli modo, modo pacis

3 mora consulem ludificare. ac fuere qui tum Albinum haud
ignarum consili regis existumarent, neque ex tanta pro-
perantia tam facile tractum bellum socordia magis quam

4 dolo crederent. sed postquam, dilapso tempore, comitiorum
dies aduentabat, Albinus Aulo fratre in castris pro praetore

37 relicto Romam decessit. ea tempestate Romae seditionibus

2 tribuniciis atrociter res publica agitabatur. P. Lucullus et
L. Annius tribuni plebis resistentibus conlegis continuare
magistratum nitebantur, quae dissensio totius anni comitia

3 inpediebat. ea mora in spem adductus Aulus (quem pro
praetore in castris relictum supra diximus) aut conficiundi
belli aut terrore exercitus ab rege pecuniae capiundae,
milites mense Ianuario ex hibernis in expeditionerireuocat,
magnisque itineribus hieme aspera peruenit ad oppidum

4 Suthul, ubi regis thesauri erant. quod quamquam et saeuitia

