2 C. SALLUSTJ CRlSPl

diuitiae, ad hoc uis corporis et alia omnia huiuscemodi breui
dilabuntur, at ingeni egregia facinora, sicuti anima, inmortalia
3 sunt. postremo corporis et fortunae bonorum ut initium
sic finis est, omniaque orta occidunt et aucta senescunt:
animus incorruptus, aeternus, rector humani generis, agit
4 atque habet cuncta, neque ipse habetur. quo magis prauitas
eorum admiranda est, qui dediti corporis gaudiis per luxum
et ignauiam aetatem agunt, ceterum ingenium, quo neque
melius neque amplius aliud in natura mortalium est, incultu
atque socordia torpescere sinunt, cum praesertim tam multae
uariaeque sint artes animi, quibus summa claritudo paratur.
3 Verum ex eis magistratus et imperia, postremo omnis
cura rerum publicarum minume mihi hac tempestate cupi-
unda uidentur, quoniam neque uirtuti honos datur, neque illi,
2 quibus per fraudem fuit, tuti aut eo magis honesti sunt. nam
ui quidem regere patriam aut parenteS‚ quamquam et possis
et delicta corrigas, tamen inportunum est, cum praesertim
omnes rerum mutationes caedem fugam aliaque hostilia por-
3 tendant. frustra autem niti neque aliud se fatigando nisi
4 odium quaerere extremae dementiae est. nisi forte quem
inhonesta et perniciosa lubido tenet potentiae paucorum
decus atque libertatern suam gratificari.
4 Ceterum ex aliis negotiis, quae ingenio exercentur, in
2 primis magno usui est memoria rerum gestarum. cuius de
uirtute quia multi dixere, praetereundum puto, simul ne per
insolentiam quis existumet memet studium meum laudando
3 extollere. atque ego credo fore qui, quia decreui procul a re
publica aetatem agere, tanto tamque utili labori meo nomen
inertiae inponant, certe quibus maxuma industria uidetur
4 salutare plebem et conuiuiis gratiam quaerere. qui si reputa-
uerint, et quibus ego temporibus magistratus adeptus sim et '
quales uiri idem adsequi nequiverint, et postea quae genera
hominum in senatum peruenerint‚ profecto existumabunt me

