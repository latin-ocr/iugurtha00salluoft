DE BELLO JUGURTHJNO 47

clarus neque tam egregiis factis erat, quin is indignus illo
honore et quasi pollutus haberetur. igitur ubi Marius 64
haruspicis dicta eodem intendere uidet, quo cupido animi
hortabatur, ab Metello petundi gratia missionem rogat.
cui quamquam uirtus, gloria atque alia optanda bonis
superabant, tamen inerat contemptor animus et superbia,
commune nobilitatis malum. itaque primurn conmotus2
insolita re mirari eius consilium et quasi per amicitiam
monere ne tam praua inciperet neu super fortunam animum
gereret: non omnia omnibus cupiunda esse, debere illi res
suas satis placere3 postremo caueret id petere a populo
Romano, quod illi iure negaretur. postquanrhaee atque3
alia talia dixit, neque animus Mari flectitur, respondit, ubi
primum potuisset per negotia publica, facturum sese quae
peteret. ac postea saepius eadem postulanti fertur dixisse, 4
ne festinaret abire: satis mature illum cum filio suo consu-
latum petiturum (is eo tempore contubernio patris ibidem
militabat, annos natus circiter uiginti). quae res Marium
cum pro honore quem adfectabat, turn contra Metellum
uehementer accenderat. ita cupidine atque ira, pessumis 5
consultoribus, grassari, neque facto ullo neque dicto abs-
tinere, quod modo ambitiosum foret: milites quibus in
hibernis praeerat laxiore imperio quam antea habere, apud
negotiatores, quorum magna multitudo Uticae erat, crimi-
nose simul et magnifice de bello loqui: dimidia pars
exercitus si sibi permitteretur, paucis diebus Iugurtham
in catenis habiturum Í¾ ab imperatore consulto trahi, quod
homo inanis et regiae superbiae imperio nimis gauderet.
quae onmia illis eo firmiora uidebantur, quia diuturnitate 6
belli res familiaris conruperant, et animo cupienti nihil satis
festinatur. erat praeterea in exercitu nostro Numida quidam 65
nomine Gauda, Mastanabalis filius, Masinissae nepos, quem
Micipsa testamento secundum heredem scripserat, morbis

