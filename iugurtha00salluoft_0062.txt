22 C. SALL USTJ CRISPJ

uero quam participem negoti Scaurum accepit, in maxumam
spem adductus recuperandae pacis, statuit cum eis de
4 omnibus pactionibus praesens agere. ceterum interea fidei
causa mittitur a consule Sextius quaestor in oppidum
Iugurthae Vagam. cuius rei species erat acceptio frumenti,
quod Calpurnius palam legatis imperauerat, quoniam de-
5 ditionis mora indutiae agitabantur. igitur rex, uti consti-
tuerat, in castra uenit ae, pauca praesenti consilio locutus
de inuidia facti sui atque uti in deditionem acciperetur,
reliqua cum Bestia et Scauro secreta transigit. dein postero
die quasi per saturam sententiis exquisitis in deditionem
6 accipitur. sed uti pro consilio imperatum erat, elephanti
triginta, pecus atque equi multi cum paruo argenti pondere
7 quaestori traduntur. Calpurnius Romam ad magistratus
rogandos proficiscitur. in Numidia et exercitu nostro pax
agitabatur.

30 Postquam res in Africa gestas, quoque modo actae
forent fama diuolgauit, Rornae per omnis locos et con-
uentus de facto consulis agitari. apud plebem grauis
inuidia, patres solliciti erant: probarentne tantum flagitium

zan decretum consulis subuorterent parum constabat. ac
maxume eos potentia Scauri, quod is auctor et socius
3 Bestiae ferebatur, a uero bonoque inpediebat. at C.
Memmius, cuius de libertate ingeni et odio potentiae
nobilitatis supra diximus, inter dubitationem et moras
senatus contionibus populum ad uindicandum 'hortari,
monere ne rem publicam, ne libertatem suam desererent,
multa superba et crudelia facinora nobilitatis ostendere:
prorsus intentus omni modo plebis animum incendebat.
4 sed quoniam ea tempestate Romae Memmi facundia clara
pollensque fuit, decere existumaui unam ex tam ,multis
orationem eius perscribere, ac potissumum ea dicam, quae in
contione post reditum Bestiae huiuscemodi uerbis disseruit.

