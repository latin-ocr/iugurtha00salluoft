10 · C. SALLUSTJ CRISPJ

amicitiam a uobis recepti sunt, aut in suis dubiis rebus
societatem uostram adpetiuerunt. familia nostra cum
populo Romano bello Carthaginiensi amicitiam instituit,
quo tempore magis fides eius quam fortuna petunda erat.
6 quorum progeniem uos, patres conscripti, nolite pati me
7 nepotem Masinissae frustra a uobis auxilium petere. si ad
impetrandum nihil causae haberem praeter miserandam
fortunam, quod paulo ante rex genere, fama atque copiis
potens, nunc deformatus aerumnis, inops, alienas opes
expect0‚ tamen erat maiestatis populi Romani prohibere
iniuriam neque pati cuiusquam regnum per scelus crescere.
S uerum ego eis finibus eiectus sum, quos maioribus meis
populus Romanus dedit, unde pater et auos meus una
uobiscum expulere Syphacem et Carthaginiensis. uostra
benificia mihi erepta sunt, patres conscripti, uos in mea
9 iniuria despecti estis. eheu me miserum! hucine, Micipsa
pater, benificia tua euasere ut, quem tu parem cum liberis
tuis regnique participem fecisti, is potissumum stirpis tuae
extinctor sit? numquamne ergo familia nostra quieta erit?
to semperne in sanguine ferro fuga uorsabitur? dum-Cartha-
ginienses incolumes suere, iure omnia saeua patiebamur:
hostes ab latere, uos amici procul, spes omnis in armis
erat. postquam illa pestis ex Africa eiecta est, laeti
pacem agitabamus, quippe quis hostis nullus erat, nisi
11 forte quem uos iussissetis. ecce autem ex inprouiso Iu-
gurtha, intoleranda audacia, scelere atque superbia sese
ecferens, fratre meo atque eodem propinquo suo interfecto,
primum regnum eius sceleris sui praedam fecit, post, ubi
me eisdem dolis nequit capere, nihil minus quam uim
aut bellum expectantem in imperio nostro, sicut uidetis,
extorrem patria, domo, inopem et coopertum miseriis
12 effecit, ut ubiuis tutius quam in meo regno essem. ego
sic existumabam, patres conscripti, uti praedicantem

